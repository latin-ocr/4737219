 

CAPUT ALTERUM.
‚ ‘DE PARTICULIS δή, δῆτα, δήᾶτου, δήπουθεν.

 

Absoluto capite quod est de particulis adversativis, hoc
altero capite brevi liceat disserere de particula δή, et quae
ceterae ejusdem sunt familiae.

Primum igitur particulae δή satis frequens est apud

ι Aristophanem usus, quamquam, ut par est, ratio qua ea uti-

tur comicus, vel maxime diversa est ab ea ‚ qua hanc par-
ticulam usurpant rerum scriptores et philosophi. Quum
enim e. g. rarissime δή particula apud Aristotelem ita lega-
tur, ut ad unum referatur verbum (cf. R. Eucken: de Aristotelis
dicendi ratione p. 37), exempla vero hujus usus jam apud
tragicos inveniantur (cf. Ellendt. Lex. Soph. I. 414), apud
comicum pervulgata est haec dicendi ratio.

De origine, vero et prima vocis significatione vix est
quod accuratius dicam, quum de his rebus satis copiose jam
egerint grammatici (ef. Klotz ad Dev. II. 392. Hartung. Part.
I. 245. Heller in Philol. vol. VIII. 277) nobis sufficit di-
xisse, omnes apud Aristophanem locos ejus significationis ope
posse explicari, quam statuit Baumleinius (Untersuchunyen
iiber die yriech. Partikeln p. 98) δή particulam ibi poni a
scriptoribus , ubi aliquam rem manifestam esse significare
vellent.

Ut igitur accedam ad ipsum Aristophanis usum, pri-
mumexaminandi erunt loci, ubi δή unius verbi vim urguet,

4*

