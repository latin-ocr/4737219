CAPUT PRIMUM
DE PARTICULIS ADVERSATIVIS.

 

Initium· faciat dissertationis particula μέν quam jure
nobilissimam dicit HogeveeniuS‚ quippe quae ex eorum nu-
mero sit, per quas, ut per nervos in corpore humano singu
lae partes conjunguntur, ita linguae partes, id est enuntiata,
arctioris rationis quodam vinculo, ab ingenio linguae pro-
fecto, inter se copulantur. Quum vero hujus particulae
usus apud Aristophanem admodum sit varius, in ea tra-
ctanda illum sequi satius duxi ordinem, ut ab eis locis pro-
ficiscar, ubi μέν non sequente particula δέ aut alia qua-
dam particula correlativa, per se solum, aut cum aliis parti-
culis conjunctum legitur, deinde eos locos tractem, ubi
membrorum quidam nexus per particulam μέν efficitur.

De origine et significatione vocis primaria dubitari non
potest quin recte statuerint Grammatici, eam ex particula
μὴν exortam esse (of. Baumlein: Untersuchungen iiber die
griech. Partikeln p. 159, Matthiae Gr. Gr. ξ. 622. Hartung:
Lehre von· den Partikeln etc. vol. Π. p. 390) quam senten—
tiam etiam veteribus probatam fuisse ex Eustathii ver-
bis colligere licet, ad Il α’ 35 dicentis: ὥς που καὶ ὅ μὴν
σύνδεσμος μὲν λέγεται κατὰ συστόλην κτὲ. Quae quum ita
sint in aprico est significationem particulae μέν primariam
eandem esse debere, atque particulae μήν, id est, vim
particulae esse debere affirmativam, ex quo jam patet

